Exoursus I.

De Nesiotarum decreto.

Titulo ab Earino invento Nesiotarum decretum continetur,
quod in honorem Thersippi factum est. Is Nesiotarum rem-
publicam permultis beneficiis sibi devinxerat. Civem Nesiot‘arum
eum fuisse opinor;' qui nisi fuisset, ei propter magna beneficia
quibus Nesiotarum rempublicam affecerat, inter ceteros honores
tunc ei decretos civitas quoque data esset. Sed civitatis in de-
⁴creto nullo loco mentio fit. Nec dubium est, quin Thersippi
patria, ut in h‘uiusce generis inscriptionibus assolet , in illo de-
creto significata esset, nisi ipse Naeiota fuisset.

Primi duo versus adeo mutili sunt, ut quid in iis dictum
fuerit, coniectura nobis quaerendum sit. Verisimile est, ibi
amicitiae, quae Thersippo cum Alexandro Magno erat, mentionem
factam fuisse. Nam si hic Thersippus idem est, de quo Arrianus
in lib. II. 14. 4 loquitur, iam dubitare non poterimus , quin
multum apud Alexandrum et eos , qui Alexandro successerunt,
valuerit. Ille enim memoriae prodidit, Alexandrum post pugnam,
qua Darium apud Issum devicit, Thersippum ad Persarum regem
legatum misisse.

Versus 16 sq. ut supra diximus iam in corp. inser. Graec.
editi sunt. Id ergo ab Earino ad supplendas horum versuum
lacunas adhibendum fuerat. Verisimillimum enim lapidem tunc

cum hi 16 versus primum describebantur, in sinistra parte minus
mutilatum fuisse quam hodie.

